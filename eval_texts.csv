id,text
1,Nantwinini bi a n’ahosuo yɛ tuntum, na fitaa deda mu gyina nwura bi mu rewe nsensan.
2,Sɛ ɛbɔ [1:00] dↄnko Wukuada anadwo dasuo mu a, nsuo pɛgugu kakra, enti momma yɛnna yɛn ho so. Akwannya a ɛwɔ hɔ sɛ nsuo no bɛtumi atɔ kɛse no yɛ  [2%] ↄha mu abupɛn mmienu. Ɛsiane nsuo no a ɛbɛpete no nti, ewiem bɛyɛ nwunu kakra bɛyɛ [79%] ↄha mu abupɛn aduoson nkron. Mframa no ahoɔhare bɛyɛ  borɔfokwansini [8] nwↄtwe wɔ dↄnhwere [1] baako biara mu. Mframa no ano nwunu no bɛma ewiem adwo, enti nna bɛyɛ dɛ.
3,Ewiem atumfoɔ atu nnipa so sa akyɛre. Duabɔ no tɔree abusua no mu mmabunu no nyinaa ase koraa. Dɛnkyɛmmoɔ ne dwetɛ di ɔman yi mu agudeɛ no mu akotene. Ɔyii awuduro no firii kotokuo no mu tweneeɛ. Wɔkunkumm asraafoɔ no mu pii wɔ ɔko no mu. Ampɛmmuaeɛ nsɛmmisa, abirabɔ, nnyinahↄma, nnyegyeeɛ-sɛ-adwene, sɛ-nipa, anihanehane nyinaa da wɔn ho adi wɔ anwensɛm mu. Ɔtan nni aduro. Ɔtan nnim akorɔkorɔ ampa.  Wobɛsi dɛn asɔ deɛ ɔtan wo ani? Ɔte sɛ kokoram a ɛbɔ tire mu. Wonam baabiara a, ɛtu nka tuatua amanfoɔ hwene. Ɛyɛ mmrɛ ma ɔdɔ sɛ ɛbɛdane ɔtan sene sɛ ɔtan bɛdane ɔdɔ. Deɛ ɛnni mu mpo, wɔtumi gyina ɔtan so ka sɛ ɛwɔ mu. Ntwatosoɔ ne nkontompo ne ɔtan yɛ ayɔnkofoɔ. Ɔtan tumi ma ɔbi hwere ne nkwa. Ɔtan ne ɔdɔ nni twaka biara. Ɔtan gye akoma bɔ so. Ɔtan de hu to ɔdɔ so. Ɔdɔ hwere n’animuonyam wɔ ɔtan anim. Ɔtan a nteaseɛ nni mu yɛ ɔtan hunu. Adɔfo ntam sɛe a na ɛyɛ atamfo dɛ. Ɔtan toto adɔfoɔ ntam. Aniberɛ tumi ma onua bi tan ne mogya. Ɔtan sɛe adeɛ a ɛyɛ fɛ. Ɔtan ma anigyeɛ dane awerɛhoɔ Sɛ wotwa wo ti ma obi a ɔtan wo a, ɔbɛka sɛ woama mogya asene agu ne ho. Bɔne nyinaa ahyɛaseɛ ne kɛseɛ ne ɔtan, ɔtan hunu, ɔtan a nteaseɛ nni mu.
4,Mpɛn pii no, ɛyɛ a yɛfa wiase anaa beaeɛ bi nsakraeɛ sɛ wiem nsakraeɛ, nanso deɛ ɛwɔ sɛ yɛhyɛ no nso ne sɛ ɛda nso firi wiem nsakraeɛ ho, ɛsiane sɛ ɛyɛ mmerɛ tenten adeɛ, nanso wiem deɛ, ɛtumi sakra daa daa, anaa afe ntam. Beaeɛ bi nsakraeɛ no bi ne sɛ wiem reyɛ hye anaa ɛreyɛ nwunu, ne nsutɔ dodoɔ, ne mpo baabi a mframa a ɛbɔ wɔ hɔ no ani hwɛ. Beaeɛ biara wɔ sɛdeɛ ɛhɔ nsakraeɛ teɛ. Sɛ yɛhwɛ anweasase so sei a, ɛsiane nsuo a ɛntaa ntɔ wɔ hɔ no nti, yɛtumi ka sɛ saa asase no yɛ bonini.Wei kyerɛ sɛ sɛ wode aduadeɛ biara si asase yi so a, ɛntumi nnyina, kampɛsɛ ayɛ yie aso aba. Beaeɛ no bi nsakraeɛ nso wɔ hɔ a bosuo gugu, na ɛhɔ yɛ hye pa ara nso. Afei beaeɛ bi nso wɔ hɔ a sɛdeɛ ɛhɔ nsakraeɛ teɛ no nti, ɛhɔ yɛ nwunu ɔpɛ berɛ, na nsutɔ berɛ nso ɛhɔ yɛ hye kakra. Beaeɛ nsakraeɛ yɛ mmerɛ tenten adeɛ a ɛsi wɔ beaeɛ bi, na ɛnam so ma nsakraeɛ ba ewiem hyeɛ anaa ewiem nwunu ne sɛdeɛ wiem nhyehyɛeɛ teɛ ne ne nsesaeɛ wɔ saa beaeɛ no. Ɛtumi si wɔ beaeɛ pɔtee bi anaa asase no fa bi so. Ɛtumi sɛe ewiem nhyehyɛeɛ, ne saa nti obi ntumi mfa n'ani mmu anaa mmɔ ne tirim nkyerɛ sɛdeɛ ewiem nhyehyɛeɛ teɛ. Ɛsiane sɛ obi ntumi nhunu deɛ wiem nhyehyɛeɛ teɛ, anaa ntumi mfa n'ani mmu deɛ wiem nhyehyɛeɛ bɛyɛ nti, ɛma afuyɛ yɛ den wɔ mmeaeɛ a wɔyɛ mfuo, ɛfiri sɛ wɔntumi mfa wɔn ani nto nsutɔ so. Wei si ɛfiri sɛ, nsuo ntɔ wɔ ne berɛ mu, na ɛntɔ sɛdeɛ ɛsɛ sɛ ɛtɔ no nso. Saa nsakraeɛ yi ne nsuyiri, gyahyehyeɛ ne atoyerɛnkyɛm pii na ɛnam.Sɛ yɛhwɛ atifi ne anaafoɔ fam a, ewiem tumi yɛ hye, nane adeɛ a ɛtumi bɔ asase no ho ban ma ɛmu yɛ nwunu no berɛ ano berɛ ano. Wei tumi ma ɛpo yɛ ma wɔ wiase fa bi. Ɛsane nso tumi ma nsuwansuwa ne asuo akɛseɛ mu bae, na ɛnam so de nsuyiri ne susuan ba bɛsɛe nsase a ɛbemmɛn nsuo no ano no. Weinom nyinaa gyina sɛdeɛ ewiem si fa yɛ hye so. Wiase nsakraeɛ a ɛrekɔ so no nyinaa farebae yɛ nnipa dwumadie bi te sɛ wɔrehyehye nneɛma a awuduro wɔ mu ne nneɛma a ɛsɛe mframa. Saa nneɛma yi nhyehyeɛ tumi ma adubɔne bi a ɛsɛe mframa ba asase no mframa mu ne ewiem.Afei saa mframa bɔne yi kyere ɔhyew a ɛwɔ owia mu no ma no gyina asase no mframa mu, na ɛnam so ma asase so hyeɛ no mu pagya. Wei yɛ adeɛ a ɛsi nkakrankakra a akɔ so ara mfeɛ bebree. Nnipa dwumadie a ɛnya nsunsuansoɔ wɔ wiase nsakraeɛ so no nso kɔ ara na ɛrekɔ soro, enti ɛnkɔsi sɛ nnipa bɛsakra wɔn adwene atwe wɔn ho afiri saa akwan yi ho no, saa nsakraeɛ yi bɛkɔ so ara awɔ hɔ. Mpo sɛ wɔtumi gyae a, ɛbɛdi mmerɛ kakra ansa na atumi asi ne nnada mu.
5,Kasa yɛ kwan a wɔafa so ahyehyɛ nsɛm de asaesae ama no asisi so wɔ n'apɔ so n'apɔ so a wɔde di nkitaho, na wɔde kasa mmara ne nsɛmfua akɛseɛ a ɛhia nkyerɛaseɛ, ne nketewa adi afra wɔ mu. Ɛyɛ kwan a ɛdi kan a nnipa fa so de asɛm bi mu nteaseɛ to dwa. Ɛtumi yɛ ano kasa, atwerɛ, anaa nsɛnkyerɛnne. Nnipa kasa mu nkyekyɛmu gyina wɔn amammerɛ, wɔn nkyi ne wɔn dwuma a wɔdie so. Ɛsiane sɛ mmerɛ di adaneadaneɛ, na kasa nso nyini mmerɛ mu nti, berɛ rekɔ anim a nsakraeɛ reba amammerɛ mu no, na nsakraeɛ nso reba kasa mu. Nnipa Kasa ma ho kwan ma wɔyɛ ɔkasamu ahodoɔ pii, sane toto nneɛma, ne dwumadie ne adwenkyerɛ a wɔreka ho asɛm berɛ pɔtee bi mu no din. Kasa dwumadie gyina nnipa nkitahodie so. Kasa yɛ adeɛ a wɔsua. Mmɔfra rehyɛ kasasua ase a, wɔsua firi mpanin ne nnipa ahodoɔ a wɔatwa wɔn ho ahyia nkyɛn. Wɔsua kwan a mpanin fa so de kasa no di dwuma, ne wɔn nneyɛeɛ nyinaa. Wei nti mpɛn pii no, yɛtumi ka sɛ abɔfra bi kasa te sɛ ɔpanin bi a ɔbɛn no, anaa ɔne no atena akyɛre. Sɛ yɛrekan kasa ahodoɔ a atwa asase so ahyia a, ne dodoɔ da [5000] mpem nnum ne [7000] mpem nson ntam. Sɛ yɛpɛ sɛ yɛhunu ne dodoɔ ankasa a, ɛbɛgyina sɛdeɛ wɔakyekyɛ kasa no mu kɔ nkorabata ahodoɔ mu no so. Kasa ankasa yɛ deɛ wɔde wɔn ano ka anaa deɛ wɔnam nsɛnkyerɛnne so ka, anaa ne mmienu. Nanso kasa biara wɔ kwan sononko a wɔfa so de to dwa. Ɛbi yɛ anom kasa, deɛ yɛde yɛn ani hunu, deɛ wɔatwerɛ, hwerɛmabɔ ne deɛ ɛkeka ho. Kasa nyinaa gyina nsɛnkyerɛnne a ɛkasa so. Ɛno na wɔhwɛ nsɛnkyerɛnne bi su, hunu deɛ ɛrepɛ akyerɛ anaa deɛ ɛgyina hɔ ma. Ano kasa ne atwerɛ mu kasa nso wɔ nnyegyeeɛ mu nsɛnkyerɛnne, ne atwerɛdeɛ a wɔkeka bɔ mu de gyina hɔ ma nsɛmfua ne nsɛnnua bi. Ɛwɔ mmara a ɛhwɛ kwan a wɔfa so keka nsɛmfua bɔ mu de ma no bɛyɛ ɔkasamu wɔ nkitahodie mu. Nnipa adwene no mu mmeaeɛ anaa nkyekyɛmu ahodoɔ bebree na ɛdi kasa ho dwuma, nanso wɔwɔ mmeaeɛ pɔtee binom a ɛdi ho dwuma kɛse.  Nnipa sua kasa firi nkwadaa berɛ mu wɔ berɛ a ɔne nnipa renya nkitahodie. Mmɔfra ano te wɔ kasa mu yie wɔ wɔn mfeɛ [3] mmeɛnsa no mu pɛpɛɛpɛ. Kasa ne amammerɛ dan wɔn ho wɔn ho. Kasa so na yɛfa da yɛn amammerɛ adi. Kasa di amammerɛ mu akotene. Sɛ yɛbɛhunu nipakuo bi nkyi, ne wɔn nipasu, ne mpo wɔn amammerɛ a, kasa ne adeɛ a ɛdi kan a yɛhwɛ. Kasa ma yɛhunu obi nipaban. Nnipa nam kasa so gye wɔn ani. Wɔwoo Kwame Nkrumah wɔ Ɛbɔ bosome no da a ɛtɔ so [21] aduonu-baako wɔ afe [1909] apem aha-nkron ne nkron mu wɔ Nkroful a ɛwɔ Ghana a, saa berɛ no na wɔfrɛ no Sika Mpoano no. Nkroful yɛ akuraa ketewa bi a ɛwɔ Nzemaman mu, Sika Mpoano Anaafoɔ-Atɔeɛ fam. Ɛsiane ne papa adwuma a ɛyɛ nnadedwum nti, ɔne n'abusua no antena ammɔ mu. Na ɔyɛ n'adwuma no wɔ Half Assini, na ɛhɔ ara na ɔtenaeɛ ara kɔsii sɛ ɔdane tɔeɛ. Kwame Nkrumah maame ne n'abusua tenten no na wɔtetee no. Afei, na abusuafoɔ a wɔnte mmɛn wɔn no taa sra wɔn berɛ ano berɛ ano.  Ɔhyɛɛ n'abrabɔ ase wɔ akuraase, ne nwuram, ne nsuo a ɛbemmɛn wɔn no ho a na hwee mfa ne ho. Ne suban ne ne nneyɛeɛ a na ɔyɛ no wɔ mmɔfra berɛ mu mpo yɛ nwanwa. Na wei yɛ n’abusua ahodwiri. Nnipa binom hunuu saa no nso, anyɛ wɔn nwanwa pii, ɛsiane sɛ wɔhunuu no sɛ ɔbɛtumi abɛyɛ nipa titire ama wɔn asase no. Berɛ a na ɔregye ne nteteeɛ wɔ Amɛrikaman mu no, na wɔfrɛ no Francis Nwia Kofi Nkruma. Kofi yɛ edin a wɔde ma mmarima a wɔwoo wɔn Fiada.  Nanso ɛsiane sɛ na n'ani gye edin Kwame ho yie nti, ɔsesaa ne din no yɛɛ no Kwame Nkruma wɔ, afe [1945] apem aha-nkron aduanan-nnum mu. Kwame nso yɛ din a wɔde ma ɔbarima a wɔwoo no Memeneda. Animdefoɔ binom kyerɛ sɛ, Nkruma yɛ edin a wɔde ma abɔfra bi a ɔtɔ n'awofoɔ mma so nkron, enti ɛbɛtumi aba sɛ ɛsiane sɛ na ne papa ayerenom dɔɔso nti, na ɔtɔ ne papa mma dodoɔ no so nkron, enti na wɔde saa din yi too no no. Francis Kwame Nkrumah Firii mu wɔ Oforisuo bosome no da a ɛtɔ so [27] aduonu- nson mu wɔ afe [1972] apem aha-nkron ne aduoson mmienu mu. Na ɔyɛ Ghana amanyɔfoɔ atitire no mu baako. Ɔdii dwuma sɛ Ɔsoafoɔ Panin a ɔdi kan wɔ Sika Mpoano wɔ afe [1952] apem aha-nkron ne aduonum mmienu de kɔsii afe [1957] apem aha-nkron ne aduonum nson mu, berɛ a wɔnyaa wɔn fawohodie firii Aborɔfo no nsam no. Ɔbɛyɛɛ Ghana mampanin wɔ afe [1957] apem aha-nkron ne aduonum nson de kɔsii afe [1966] apem aha nkron ne aduosia nsia mu. Ɔno ne Ghana mampanin a ɔdi kan.
6,"""Berɛ bi anwummerɛ a na Gyata, a ɔyɛ mmoadoma nyinaa hene no ada redwodwo ne ho no, Okura ba bi a na n'ani agye ne ho hyɛɛ aseɛ hurihuri traa no, dii ne so ahurusie ne aforosianeɛ, ɛsiane sɛ na n’ani agye pa ara. Ankyɛre koraa na deɛ Okura ba no reyɛ no nyanee Gyata firii ne nna mu. Ɔde abofuo de ne nsa miaa no wɔ fam hɔ, baee n'apantan mu bagayaa sɛ ɔrebɛkyere no awe. Ɔkaa no taree fam hɔ saa no, Okura ba yi de su, suro ne ahodwiri teateaa mu suu dennennen sɛ, """"Oo me wura, Nana, Ɔhenkɛseɛ, fa me bɔne kyɛ me berɛ yi mu, na fa me nkwa firi me; hwan na ɔnim, ebia na nna a ɛdi anim yi mu no, asɛm bi bɛtumi ato wo, a mɛtumi ayɛ wo mmoa oo. Sɛ wokyere me we a, ɛbɛsi dɛn na woanya mmoa? Wokyere me we a, hwan na ɔbɛboa wo? Okura ba asɛm a ɔkaeɛ no yɛɛ Gyata sere maa no gyaee atwetweɛ mu, na ɔyii ne nsa maa Okura ba kɔeɛ. Gyata nso sɔre nanteeɛ, sɛ ɔrepɛ aduane adi ɛfiri sɛ, ɔsɔreeɛ no na aduane a ɔdiiɛ no atwe ne ho. Saa berɛ no mu ara, ankyɛre koraa na abɔmmɔfoɔ bi fidie yii Gyata, na abɔmmɔfoɔ no yɛɛ wɔn adwene sɛ wɔde Gyata bɛkɔ akɔma wɔn hene no animono so, enti wɔyii no de nhoma kyekyeeree no donwee bɔɔ dua kɛseɛ bi mu, sɛ wɔrekɔpɛ teaseanam abɛfa no akɔ. Ɛhɔ na ɛkɔbaa no sɛ na Okura ba yi retwam wɔ beaeɛ hɔ, na ɔhunuu amaneɛ a na Gyata wɔ mu, ne ne tebea no, na ɛyɛ no awerɛho yie, enti ɔkɔɔ ne nkyɛn kɔsanee nhoma a na wɔde akyekyere Mmoadoma nyinaa Hene no.  Afei Okura ba no kaa sɛ, """"Ɛnyɛ asɛm a mekaeɛ no na ɛda hɔ yi?"""" Wei kyerɛ sɛ, ɛmfa ho ne sɛdeɛ obiara teɛ no, wobɛtumi ahia ne mmoa wɔ kwan bi so, enti mmu obiara abomfiaa.""" "Da koro awia bi a na ahuhuro wɔ mu pa ara, a na ewiem ayɛ hye no, na Sakraman nenam nnuabafuo bi mu, na ɛmu ara na ɔkɔtoo ankaa bi sɛ aso bebree, abɔ puduo wɔ ankaa dua no nkorabata bi a ɛwɔ soro soro pa ara so. Ɛsiane sɛ na ne menem aho yie, a na sukɔm de no nti, ɔde aniberɛ ne anigyeɛ kaa sɛ ""Deɛ merepɛ de adwodwo me sukɔm ano ara nie. Wei deɛ sɛ menya [3] mmeɛnsa bi gu me menem a, me ho bɛtɔ me pa ara. Wohwɛ sɛdeɛ asi abere no nso a, nsuo bɛwɔ mu pa ara, na ɛbɛyɛ dɛ nso.” Ɔpimpinii n'akyi de mmirika a ɛmu yɛ den huriiɛ, nanso ɔto fomm puduo no. Ɔdanee ne ho bio kanee baako, mmienu, mmeɛnsa, ɔhurii bio, nanso ankɔsi aga. Ɔyɛeɛ yɛeɛ yɛeɛ ara sɛ anka ne nsa bɛsɔ ankaa no mu, nanso ɛyɛɛ ayɛbiaguo. Enti awieeɛ no, n'abam buiɛ, na ɔtu teneeɛ. Awerɛhoɔ nti ɔde ne hwene gyaa soro, na ɔrekɔ no nyinaa na ɔreka kɔ sɛ ""Sɛsɛɛ mpo ankaa no nyɛ dɛ, sɛsɛɛ mpo ɛkeka, sɛsɛɛ mpo nsuo nni mu.""""Na kraman bi nenam, rekyini hwehwɛ dompe. Na ɛkɔm adosa no akyɛre yie, enti ɔyɛɛ n’adwene sɛ ɔbɛte asi mmɔntene so, ahwehwɛ aduane, ɛnyɛ saa a ɛkɔm bɛkum no. Ɔkɔhunuu ɛbɔn bi a na dompe hyɛ mu, na ɔhyɛɛ aseɛ tutuiɛ, ɛnna ɔhunuu kukuo bi a wɔde ntomago kɔkɔɔ akata so, akyekyere ano dennennen. Ɔbɔɔ mmɔden de ne nse sanee ntomago no. Ɔnkɔhwɛ a, sika Kɔkɔɔ ne sika futuro na abɔ kukuo yi ma sei den. Ɔnhunuu sika kɔkɔɔ bebrebe sei wɔ n'abrabɔ mu da! N'ani gyee mmorosoɔ ara maa ne werɛ firii aduane a ɔrehwehwɛ no. Ɛkɔm a na ɛde no no nyinaa tu yeraeɛ. Ɔtenaa ase dinn gyenee n'ani hwɛɛ kukuo no saa ara a na ɔredwene nneɛma dodoɔ a ɔbɛtumi de sika yi atɔ, ne adan a ɔbɛtumi de asisi ho. Da koro bi, Ɔpɛtɛ bi tu bɛsii ne nkyɛn bisaa no sɛ, ""Adɛn, deɛn na ɛha wo? Adɛn nti na wonnidi yi?"" Ɔkraman no bua see no sɛ, hwɛ, m'ani abere rebɔ m'agudeɛ ho ban. Sɛ memmɔɔ ho ban nhwɛɛ sɛ obiara mfa ne nsa nka a, me kɔn mpo nnɔ aduane mma mennidi."" Ɔpɛtɛ kaa sɛ, ""Na sɛ sɛ woannidi a, ɛkɔm bɛkum wo. Na sɛ ɛkɔm de wo ara na wowu a, mfasoɔ bɛn na ɛbɛba agudeɛ no so?"" Ɔkraman no antie Ɔpɛtɛ no. Ɔkɔɔ so ara bɔɔ ne ho mmɔden wɛnn n'agudeɛ no. Na ampa ne ampa ara, nna kakra akyiri no, ɔkyenee kɔm wuiɛ. Deɛ Ɔpɛtɛ kaeɛ no yɛ nokorɛ. Ɔkraman no pɛsɛmenkomenya ne n'aniberɛ na akum no. Ɔde n'ani asi ne sikanya so sɛ ɔbɛyɛ ɔdefoɔ ara ama ne werɛ afiri nneɛma a ɛho hia ma ne nkwa pa ara, a ɛno ne hia a ɛhia sɛ ɔdidie no. Adesuadeɛ a ɛwɔ anansesɛm yi mu ne sɛ, ɛho hia sɛ wobɛma w’ani asɔ deɛ wowɔ biara. Mɛnnyɛ pɛsɛmenkomenya, ɛnyɛ saa a ɛbɛwie wo te sɛ ɔkraman no.""Da koro bi, na ɔwɔ bi nenam kwaeɛ kɛseɛ bi mu, na ɔkɔpuee akodeyɛfoɔ bi asoɛeɛ. Mfidie ne akodeɛ a ɔhunuiɛ no yɛɛ no nwanwa, na ɛmaa no yɛɛ sɛ ɔbɛfeefee mu ahunu deɛ ɛwɔ mu, enti ɔhwehwɛeɛ ara hunuu tokuro feaa bi, na ɔtoo ne ho wuraa beaeɛ hɔ. Berɛ a na ɔnenam mu rehwehwe akodeɛ no mu no, ɔkɔtiaa mpea bi so. Mpea no dwirii ne honam mu maa mogya kakra tuu ɔwɔ yi, na wei maa ne bo fuu pa ara. Ɔhonkonn ne mu, bobɔɔ ne ho yɛɛ krado sɛ ɔde ne nse rebɛbɔ mu. Ɔbuee n'anom sɛ ɔrebɛka no no, ɔhunuu sɛ wɔde dadeɛ a ɛyɛ den pa ara na ayɛ mpea no. Ɔwɔ no nse nketewa no ntumi ntiti ho mpo, na awura mu ama n’ano borɔ akɔ ne mu. Ɔwɔ no bo fuu yie, na ɔde aniberɛ senee ntasuo guu so, sɛ anka borɔ a ɛwɔ ntasuo no mu no bɛdi mpea yi awu. Nanso Mpea no sereeɛ. Mpea no kaa sɛ, ""Wontumi mpira me. Wɔde dadeɛ a ɛyɛ den na ɛyɛɛ me. Woyɛ ɔwɔ kɛkɛ."" Ɔwɔ no anim guu ase pa ara, na ɔde n'animguaseɛ too ne ho pueeɛ. Obiara nhyɛɛ no aniwuo sei da wɔ n'abrabɔ mu.Adesuadeɛ a ɛwɔ anansesɛm yi mu ne sɛ, ɛho hia pa ara sɛ wobɛhunu wo tamfo, na woahunu ne mmrɛyɛ. Ɔwɔ no dwenee sɛ ne ho yɛ den, na ɔwɔ tumi pa ara, nanso na n'ahoɔden no ne ne tumi no nnuru dadeɛ no deɛ no.""Akaatia bi tenaa ase mmerɛ bi a atwa mu, na na mmerɛ biara, n'ani wɔ n'akyi  ne ne dua ho pa ara. Na ɔdwene sɛ ɛyɛ hu, na ɛnsɛ sɛ ani hunu. Berɛ biara, na ɔbɔ ne ho mmɔden de sie sɛdeɛ ne mfɛfoɔ ne afoforɔ nhunu. Ɔnenam ara na ɔkɔhunuu Sakraman bi a ɔwɔ dua tententen na ɛyɛ fɛ yie. Ɛyɛɛ no aniberɛ pa ara, na ɛmaa no bisaa sakrama no sɛ, ɔntwa kakra mma no mfa nkata n'akyi. Akaatia no adesrɛdeɛ no yɛɛ sakraman no sere. Ɔbisaa no sɛ, ""Adɛn nti na worepɛ me dua?"" Ɛsiane sɛ ɛmu yɛ duru, na ɛyɛ nwononwonann dodo nti berɛ biara, sɛ merenante a, metiatia so hwinti.""Akaatia no buaa sɛ, ""Nanso ɛyɛ fɛ pa ara oo. Sɛ wotwa kakraa bi ma me a, mɛtumi de akata m'akyi huuhu no so kakra."" Sakraman no kaa sɛ ""Mɛpɛ sɛ mɛtwe me dua ase afa atɛkyɛ mu ama no ayɛ fi pɔtɔɔ, anaa mɛtwe afa nkaseɛ mu ama no atutu aka mu, awowɔ me sene sɛ mɛtwa bi ama wo. Menyɛ biribiara a ɛbɛma wo ho ayɛ fɛ asene me.” Akaatia no dii ho yaw pii, nanso ɔdwenee deɛ Sakraman no kaeɛ no ho dinn, na ɔtee deɛ ɔpɛ sɛ ɔka no ase.Ɔhunuu no sɛ ne ho ntumi nyɛ fɛ sɛ sakraman no dabiara da, na ɔhunuu no bio sɛ, ɛnni sɛ kyinkyini ara a, ɛsɛ sɛ ne ho yɛ fɛ saa. N'ani gye sɛdeɛ ɔteɛ no ho, na ɛnhia sɛ ɔsesa biribiara. Anansesɛm no mu adesuadeɛ: Ma w’ani nnye sɛdeɛ woteɛ biara ho, na mfa wo ho ntoto afoforɔ ho. Sɛdeɛ woteɛ no ara sɔ ani, na ɛyɛ."